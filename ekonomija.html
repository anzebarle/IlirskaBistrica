<html>
<meta charset="utf-8">
<head>
<link rel="stylesheet" type="text/css" href="ekonomija.css">
</head>
<ul class="nav">
	<li><a href="Index.html">Domov</a></li>
	<li><a href="Viri.html">Viri</a></li>
    <li><a href="Opis in znamenitosti mesta.html">Opis in znamenitosti mesta</a></li>
    <li><a href="Zgodovina.html">Zgodovina</a></li>
    <li><a href="Prebivalstvo.html">Prebivalstvo</a></li>
</ul>
	
</ul>
<div>
	<h1>INDUSTRIJA</h1>
	<hr>
 <p>Prvi industrijski podjetji v Ilirski Bistrici sta bili prva kranjska tovarna testenin Pekatete, ki je začela delovati 1899 in manjša strojarna. Ko je tovarna testenin 1937 pogorela, so zgradili furnirnico in strojni žagarski obrat. Po drugi svetovni vojni je iz te osnove zrastlo podjetje Topol.

Leta 1938 je bila v Trstu ustanovljena delniška družba »Fallersa« (Fabbrica Lastre, Legno, Reintegrato Società Autonoma). Družbo so ustanovili večinski, preko 70-odstotni delničar knez dr. Hugo Winzenz Windisch-Graetz in še štirje drugi. Knez Windisch-Graetz je imel že v lasti tovarno vezanih plošč v Pivki, furnirnico v Prestranku, lesni obrat v Postojni in druge lesnopredelovalne obrate. Prvotno so tovarno nameravali postaviti v Postojni, vendar so se kasneje zaradi proizvodnega postopka, ki je zahteval velike količine vode, odločili, da jo zgradijo v Trnovem pri Ilirski Bistrici, (tedaj Villa del Nevoso). [4] Lokacija v Trnovem je bila poleg bližine reke Reke ugodnejša tudi zaradi bližine železnice in reškega pristanišča. Z gradbenimi deli so začeli v letu 1940, že leta 1943 pa so bila v veliki meri končana montažna dela strojev in opreme. Tovarna je bila med vojno leta 1945 bombardirana in poškodovana. Po vojni so proizvodnjo obnovili, tovarno pa podržavili. Prve lesonitne plošče so bile izdelane 16. aprila 1946 in so bile prve vlaknene plošče, proizvedene v Sloveniji in na Balkanu. [5] Prvo linijo po mokrem postopku je leta 1979 zamenjala druga proizvodna linija po suhem postopku. Podjetje »Lesonit« je leta 2000, le nekaj let po stečaju, prevzela italijanska korporacija Fantoni Spa, ki je tovarno tehnološko popolnoma posodobila in v letih 2006 ter 2007 zagnala novo, tretjo proizvodno linijo proizvajalca Siempelcamp.

Danes se naselje širi do reke Reke, kjer stoji mestna industrijska cona. Železnica loči industrijski del mesta od stanovanjskega, ki se bistveno ne širi več. Zaradi bližine državne meje s Hrvaško so se pojavila tudi špedicijska podjetja.</p>
<div class="ja">
	<iframe src="https://www.google.com/maps/d/embed?mid=1E6E2j8RdCqGcBVXzmCm9Tt8QzTeNkzdF" width="640" height="580"></iframe>
</div>

</html>